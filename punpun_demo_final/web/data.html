<h3 class="field-label">ที่มา/ความสำคัญโครงการ</h3>
 <p>น้ำเป็นปัจจัยที่สำคัญในทุกชีวิต เมื่อโรงเรียนาดแคลนน้ำได้สร้างผลกระทบต่อเด็กและบุคคลากรอย่างมาก</p>
 <p>โรงเรียนบ้านแม่เงา ต.แม่สวด อ.สบเมย จ.แม่ฮ่องสอน มีเด็กนักเรียนจำนวน 112 คน มีเด็กนักเรียนพักนอน จำนวน 69 คน เด็กนักเรียนของโรงเรียนบ้านแม่เงา ใช้น้ำประปาภูเขาในการอุปโภคและบริโภค แต่เนื่องจากในช่วงฤดูฝนที่ผ่านมา เกิดน้ำป่าไหลหลากผ่านโรงเรียน และน้ำป่าที่ไหลมาได้ทำลายระบบน้ำประปาภูเขาของโรงเรียนจนเกิดความเสียหายและใช้การไม่ได้ ทำให้เด็กนักเรียนของโรงเรียนบ้านแม่เงาขาดน้ำในการอุปโภคและบริโภค</p>
 <p>เด็กนักเรียนของโรงเรียนบ้านแม่เงาจัดเป็นเด็กนักเรียนที่ครอบครัวมีฐานะยากจน ไม่มีที่ทำกินเป็นของตนเอง เด็กนักเรียนจำนวนครึ่งหนึ่งของโรงเรียนมีบ้านที่อยู่ห่างไกลจากโรงเรียน และอยู่บนดอยสูง ไม่สามารถเดินทางไปกลับได้ หรือต้องใช้ระยะเวลานานในการเดินทาง เด็กนักเรียน จำนวน 69 คน จึงต้องมาอาศัยพักนอนที่โรงเรียน เพื่อที่จะได้รับการศึกษาเหมือนเด็กคนอื่นๆ</p>
 <p><img src="https://taejai.com/media/projects/483/wysiwyg/uQ4dhkexTFAEM6qhTyd2MH.jpg" alt="" /></p>
 <p>เนื่องจาก ในคืนวันที่ 29 กันยายน 2559 เวลาประมาณ 21.00 น. ได้เกิดอุทกภัย จากฝนตกหนัก น้ำป่าไหลหลาก ทำให้ระบบน้ำประปาภูเขาของโรงเรียนบ้านแม่เงา เกิดความเสียหาย และทำให้นักเรียนคณะครูไม่มีน้ำประปาน้ำใช้ในการอุปโภคบริโภค จึงทำให้ได้รับความเดือดร้อนในเรื่องการการใช้น้ำประปาภายในโรงเรียนเป็นอย่างมาก ทางโรงเรียนจึงได้สำรวจความเสียหายประปาภูเขาของโรงเรียน และขอความอนุเคราะห์ท่อน้ำประปาและวัสดุในการซ่อมแซมบำรุงประปา เพื่อให้นักเรียนได้มีน้ำดื่มน้ำใช้ในการอุปโภคบริโภคที่สะอาดและปลอดภัย แต่ทางโรงเรียนยังขาดงบประมาณในการจัดซื้อท่อน้ำประปาและวัสดุในการซ่อมแซมในครั้งนี้</p>
 <p><img src="https://taejai.com/media/projects/483/wysiwyg/mW8JgxSQwNQsB7E5KWG3RR.jpg" alt="" /></p>
 <h3 class="field-label">ประโยชน์ของโครงการ</h3>
 <ol>
 <li>เด็กนักเรียนโรงเรียนบ้านแม่เงา มีน้ำใช้ในการอุปโภคและบริโภค</li>
 <li>ชาวบ้านชุมชนบ้านแม่แพน้อย สามารถเข้ามาใช้น้ำประปาภูเขาของโรงเรียนได้ด้วย &nbsp;</li>
 <li>ชุมชนได้เข้ามามีส่วนร่วมในการดูแลเด็ก</li>
 </ol>
 <h3 class="field-label">กิจกรรมที่จะดำเนินโครงการ</h3>
 <ol>
 <li>ประชุมเพื่อวางแผนการซ่อมแซมระบบน้ำประปาของโรงเรียน ร่วมกับคระกรรมการสถานศึกษาของโรงเรียน และชาวบ้านบ้านแม่เงา อ.สบเมย จ.แม่ฮ่องสอน</li>
 <li>คณะครู นักเรียนและชาวบ้านบ้านแม่เงา ร่วมกันลงแรงในการซ่อมแซมระบบน้ำประปาภูเขาของโรงเรียน</li>
 </ol>